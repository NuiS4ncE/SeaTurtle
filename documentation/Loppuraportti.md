# Loppuraportti - SeaTurtle

## Ryhmän jäsenet

- Teo Uosukainen
- Kari Pietikäinen
- Teemu Oksanen
- Emma Ilonen
- Johanna Spoof

## Sprinttien aikana kohdatut ongelmat (prosessi, projektityöskentely ja tekniset asiat)

### Sprint 1

- Ensimmäisessä sprintissä meni paljon aikaa “alkusäätöihin” ja yksi sovituista taskeista jäi hieman kesken.
- Kokeiltiin työskennellä omissa brancheissa, mutta nopeasti siirryttiin mergaamaan muutoksia suoraan master-haaraan.

### Sprint 2

- Toinen sprint meni melko kivuttomasti, sillä asiakkaan esittämät user storyt eivät vaatineet suuria lisämuutoksia jo rakennettuihin toiminnallisuuksiin ja user storyjen tekeminen oli melko suoraviivaista.
- Vaikka user storyjen toteuttaminen oli helppoa, käyttöliittymän yhtenäisyys alkoi rakoilla. Etukäteen emme sopineet miten käyttöliittymä toteutetaan ja jokaisella oli vapaat kädet toteuttaa toiminnallisuudet vapaasti. 
- Vapaat kädet ja yhteisten linjojen puute alkoi tuomaan teknistä velkaa ja puutteita jatkoa ajatellen. Nämä rajoitteet paljastuivat vasta kolmannessa sprintissä ja paikoitellen aiheuttivat paluuta edellisiin toiminnallisuuksiin ja niiden muokkaamiseen.

### Sprint 3

- Tagi-ominaisuudet rakennettiin ensin ainoastaan kirjoille. Niiden laajentaminen jälkikäteen artikkeleille osoittautui yllättävän työlääksi, koska “laajentamisvaraa” jäi suunnittelematta ensimmäisiin versioihin. Homma saatiin kuitenkin toimimaan.

## Mikä sujui hyvin, missä parannettavaa?

Projekti sujui ja eteni korona-etäilystä huolimatta hyvin. Sprinttien päälinjat sovittiin aina heti asiakastapaamisen ja retron jälkeen Zoomin välityksellä pidetyssä suunnittelupalaverissa. Pari päivää ennen seuraavaa asiakastapaamista pidettiin väliaikapalaveri, jossa tarkistettiin taskien tilanne ja mietittiin, miten kaikki taskit saataisiin mahdollisimman tehokkaasti toteutettua ennen asiakaspalaveria. Viikon aikana “nopeammat” tilanteet ja mahdolliset ongelmat ratkottiin Telegramin välityksellä. Livepalaverista olisi ollut ehkä hyötyä heti projektin alussa, kun ryhmän jäsenet eivät vielä tunteneet toisiaan, mutta loppuprojektin aikana etäpalaverit ajoivat hyvin tehtävänsä.

## Mitä opittiin, mitä haluttaisiin oppia, mikä oli turhaa?

Projekti opetti erityisesti ryhmässä toimimista, sillä sovelluksen koodaamista porukalla ei ollut tullut harjoiteltua opinnoissa aiemmin. Lisäksi tutustuimme scrumiin käytännössä, eli tarkemmin sanottuna työskentelyyn sprinteissä, user storyjen jakamiseen taskeihin ja niiden toteuttamiseen sekä product ja sprint backlogien ylläpitoon. Myös asiakastyöskentelyä tuli harjoiteltua jonkin verran.

Arkkitehtuuri- ja käyttöliittymäsuunnittelua ja linjausta olisi voinut tehdä enemmänkin, jolloin ohjelman käyttäminen olisi yhdenmukaista sekä koodin laajennettavuus olisi ollut helpompaa. Tietyt muutokset vaativat jo olemassa olevien toiminnallisuuksien “puukottamista” ja näitä olisi voinut osittain välttää paremmalla miettimisellä.

Kuten tulikin jo mainittua, koronatilanne aiheutti sen, että emme koskaan tavanneet livenä. Näin ollen emme päässeet harjoittelemaan tiimityöskentelyä kasvotusten. Kommunikaatio sujui toki jouhevasti myös etänä, mutta olisimme voineet kokeilla vaikkapa parikoodausta, mikäli olisimme päässeet kokoontumaan samaan tilaan.

Mitään turhaa ei projektin aikana oikeastaan tullut kokeiltua, sillä sovelsimme kurssilla opittuja asioita niin, että ne sopivat projektin tarpeisiin. Emme esimerkiksi pitäneet dailyja päivittäin, sillä päivän aikana ei usein tapahtunut niin suuria muutoksia, että kokoustamisesta olisi ollut suurta hyötyä.
